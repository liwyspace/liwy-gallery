[
  {
    "fileName": "1.jpg",
    "title": "国风·周南·关雎",
    "desc": "关关雎鸠，在河之洲。<br/>窈窕淑女，君子好逑。<br/>参差荇菜，左右流之。<br/>窈窕淑女，寤寐求之。<br/>求之不得，寤寐思服。<br/>悠哉悠哉，辗转反侧。<br/>参差荇菜，左右采之。<br/>窈窕淑女，琴瑟友之。<br/>参差荇菜，左右芼之。<br/>窈窕淑女，钟鼓乐之。"
  },
  {
    "fileName": "2.jpg",
    "title": "国风·鄘风·干旄",
    "desc": "孑孑干旄，在浚之郊。<br/>素丝纰之，良马四之。<br/>彼姝者子，何以畀之？<br/>孑孑干旟，在浚之都。<br/>素丝组之，良马五之。<br/>彼姝者子，何以予之？<br/>孑孑干旌，在浚之城。<br/>素丝祝之，良马六之。<br/>彼姝者子，何以告之？"
  },
  {
    "fileName": "3.jpg",
    "title": "小雅·南有嘉鱼之什·彤弓",
    "desc": "彤弓弨兮，受言藏之。<br/>我有嘉宾，中心贶之。<br/>钟鼓既设，一朝飨之。<br/>彤弓弨兮，受言载之。<br/>我有嘉宾，中心喜之。<br/>钟鼓既设，一朝右之。<br/>彤弓弨兮，受言櫜之。<br/>我有嘉宾，中心好之。<br/>钟鼓既设，一朝酬之。"
  },
  {
    "fileName": "4.jpg",
    "title": "小雅·鹿鸣之什·皇皇者华",
    "desc": "皇皇者华，于彼原隰。<br/>駪駪征夫，每怀靡及。<br/>我马维驹，六辔如濡。<br/>载驰载驱，周爰咨诹。<br/>我马维骐，六辔如丝。<br/>载驰载驱，周爰咨谋。<br/>我马维骆，六辔沃若。<br/>载驰载驱，周爰咨度。<br/>我马维骃，六辔既均。<br/>载驰载驱，周爰咨询。"
  },
  {
    "fileName": "5.jpg",
    "title": "小雅·鸿雁之什·鸿雁",
    "desc": "鸿雁于飞，肃肃其羽。<br/>之子于征，劬劳于野。<br/>爰及矜人，哀此鳏寡。<br/>鸿雁于飞，集于中泽。<br/>之子于垣，百堵皆作。<br/>虽则劬劳，其究安宅？<br/>鸿雁于飞，哀鸣嗷嗷。<br/>维此哲人，谓我劬劳。<br/>维彼愚人，谓我宣骄。"
  },
  {
    "fileName": "6.jpg",
    "title": "国风·王风·葛藟",
    "desc": "绵绵葛藟，在河之浒。<br/>终远兄弟，谓他人父。<br/>谓他人父，亦莫我顾。<br/>绵绵葛藟，在河之涘。<br/>终远兄弟，谓他人母。<br/>谓他人母，亦莫我有。<br/>绵绵葛藟，在河之漘。<br/>终远兄弟，谓他人昆。<br/>谓他人昆，亦莫我闻。"
  },
  {
    "fileName": "7.jpg",
    "title": "小雅·鸿雁之什·我行其野",
    "desc": "我行其野，蔽芾其樗。<br/>婚姻之故，言就尔居。<br/>尔不我畜，复我邦家。<br/>我行其野，言采其蓫。<br/>婚姻之故，言就尔宿。<br/>尔不我畜，言归斯复。<br/>我行其野，言采其葍。<br/>不思旧姻，求尔新特。<br/>成不以富，亦祗以异。"
  },
  {
    "fileName": "8.jpg",
    "title": "小雅·谷风之什·谷风",
    "desc": "习习谷风，维风及雨。<br/>将恐将惧，维予与女。<br/>将安将乐，女转弃予。<br/>习习谷风，维风及颓。<br/>将恐将惧，置予于怀。<br/>将安将乐，弃予如遗。<br/>习习谷风，维山崔嵬。<br/>无草不死，无木不萎。<br/>忘我大德，思我小怨。"
  },
  {
    "fileName": "9.jpg",
    "title": "国风·豳风·破斧",
    "desc": "既破我斧，又缺我斨。<br/>周公东征，四国是皇。<br/>哀我人斯，亦孔之将。<br/>既破我斧，又缺我锜。<br/>周公东征，四国是吪。<br/>哀我人斯，亦孔之嘉。<br/>既破我斧，又缺我銶。<br/>周公东征，四国是遒。<br/>哀我人斯，亦孔之休。"
  },
  {
    "fileName": "10.jpg",
    "title": "国风·齐风·猗嗟",
    "desc": "猗嗟昌兮，颀而长兮。<br/>抑若扬兮，美目扬兮。<br/>巧趋跄兮，射则臧兮。<br/>猗嗟名兮，美目清兮，<br/>仪既成兮。终日射侯，<br/>不出正兮，展我甥兮。<br/>猗嗟娈兮，清扬婉兮。<br/>舞则选兮，射则贯兮。<br/>四矢反兮，以御乱兮。"
  },
  {
    "fileName": "11.jpg",
    "title": "国风·鄘风·墙有茨",
    "desc": "墙有茨，不可扫也。<br/>中冓之言，不可道也。<br/>所可道也，言之丑也。<br/>墙有茨，不可襄也。<br/>中冓之言，不可详也。<br/>所可详也，言之长也。<br/>墙有茨，不可束也。<br/>中冓之言，不可读也。<br/>所可读也，言之辱也。"
  },
  {
    "fileName": "12.jpg",
    "title": "国风·召南·殷其雷",
    "desc": "殷其雷，在南山之阳。<br/>何斯违斯，莫敢或遑？<br/>振振君子，归哉归哉！<br/>殷其雷，在南山之侧。<br/>何斯违斯，莫敢遑息？<br/>振振君子，归哉归哉！<br/>殷其雷，在南山之下。<br/>何斯违斯，莫或遑处？<br/>振振君子，归哉归哉！"
  },
  {
    "fileName": "13.jpg",
    "title": "国风·陈风·泽陂",
    "desc": "彼泽之陂，有蒲与荷。<br/>有美一人，伤如之何？<br/>寤寐无为，涕泗滂沱。<br/>彼泽之陂，有蒲与蕳。<br/>有美一人，硕大且卷。<br/>寤寐无为，中心悁悁。<br/>彼泽之陂，有蒲菡萏。<br/>有美一人，硕大且俨。<br/>寤寐无为，辗转伏枕。"
  },
  {
    "fileName": "14.jpg",
    "title": "国风·邶风·北风",
    "desc": "北风其凉，雨雪其雱。<br/>惠而好我，携手同行。<br/>其虚其邪？既亟只且！<br/>北风其喈，雨雪其霏。<br/>惠而好我，携手同归。<br/>其虚其邪？既亟只且！<br/>莫赤匪狐，莫黑匪乌。<br/>惠而好我，携手同车。<br/>其虚其邪？既亟只且！"
  },
  {
    "fileName": "15.jpg",
    "title": "国风·秦风·晨风",
    "desc": "鴥彼晨风，郁彼北林。<br/>未见君子，忧心钦钦。<br/>如何如何，忘我实多！<br/>山有苞栎，隰有六駮。<br/>未见君子，忧心靡乐。<br/>如何如何，忘我实多！<br/>山有苞棣，隰有树檖。<br/>未见君子，忧心如醉。<br/>如何如何，忘我实多！"
  },
  {
    "fileName": "16.jpg",
    "title": "小雅·甫田之什·瞻彼洛矣",
    "desc": "瞻彼洛矣，维水泱泱。<br/>君子至止，福禄如茨。<br/>韎韐有奭，以作六师。<br/>瞻彼洛矣，维水泱泱。<br/>君子至止，鞸琫有珌。<br/>君子万年，保其家室。<br/>瞻彼洛矣，维水泱泱。<br/>君子至止，福禄既同。<br/>君子万年，保其家邦。"
  },
  {
    "fileName": "17.jpg",
    "title": "国风·魏风·汾沮洳",
    "desc": "彼汾沮洳，言采其莫。<br/>彼其之子，美无度。<br/>美无度，殊异乎公路。<br/>彼汾一方，言采其桑。<br/>彼其之子，美如英。<br/>美如英，殊异乎公行。<br/>彼汾一曲，言采其藚。<br/>彼其之子，美如玉。<br/>美如玉，殊异乎公族。"
  },
  {
    "fileName": "18.jpg",
    "title": "国风·邶风·击鼓",
    "desc": "击鼓其镗，踊跃用兵。<br/>土国城漕，我独南行。<br/>从孙子仲，平陈与宋。<br/>不我以归，忧心有忡。<br/>爰居爰处？爰丧其马？<br/>于以求之？于林之下。<br/>死生契阔，与子成说。<br/>执子之手，与子偕老。<br/>于嗟阔兮，不我活兮。<br/>于嗟洵兮，不我信兮。"
  }
]
